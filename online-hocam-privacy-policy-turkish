Gizlilik İlkeleri

Online Hocam’a hoş geldiniz (“Online Hocam,” “biz,” “bize,” “bizi” veya “bizim”, “tarafımız” olarak anılacaktır). Online Hocam, öğrencilerin çözemedikleri, zorlandıkları veya farklı bir çözüm yöntemi aradıkları soruları sordukları, çözülmüş soruları çözümleri ile görüntülendiği, bu soruların eğitmenler tarafından gerçek zamanlı ve/veya kayıtlı olarak çözüldüğü ve konu/ders anlatımlarının gerçekleştirildiği mobil bir uygulamadır.

  Gizlilik İlkemizde, bizim ve birlikte çalıştığımız şirketlerden mobil hizmetlerimize, internet sitemize ve Online Hocam hizmetlerine veya bunlarla bağlantılı olarak sunulan tüm yazılımlara (tümü “Online Hocam Hizmeti” olarak anılır) ilişkin bilgileri nasıl topladığımıza, kullandığımıza, paylaştığımıza, ve koruduğumuza dair, aynı zamanda bilgilerinizin toplanması ve kullanılmasına ilişkin seçimleriniz hakkında açıklamalar bulunmaktadır.

  Online Hocam Hizmetimizi kullanarak, size fotoğraf, yorum ve diğer malzemeler dahil içerikler (“Eğitmen İçerikleri”) yüklemeniz için bir platform sunduğumuzu, Eğitmen İçeriğini platforma kayıtlı kullanıcılarla paylaşacağınızı anlamış ve kabul etmiş olursunuz. Bu, Gizlilik İlkesi’nde ve Kullanım Sözleşmesi’nde belirtilen koşullar ve şartlarla uyumlu olarak, sizin Online Hocam Hizmeti aracılığıyla yüklediğiniz içeriklerin çözüm fotoğrafının ulaştığı öğrenci ve öğrenciler dahil tüm ilgili kullanıcılarca tarafından görülebileceği ve kullanılabileceği anlamına gelmektedir.

  Gönderdiğiniz içerikler değerlendirilerek kullanıcılara daha iyi hizmet vermek için kullanılabilir, yüklenen içerikleri isminizi ifşa etmeden mevcut ve gelecekteki hizmetlerimizde kullanabiliriz.

  Gizlilik İlkemiz, Online Hocam Hizmetine erişen tüm ziyaretçiler, öğrenciler, eğitmenler ve diğer kişiler (“Kullanıcılar”) için geçerlidir.

▪ TOPLADIĞIMIZ BİLGİLER
         Aşağıda belirtilen bilgileri topluyoruz.
                  Bize doğrudan verdiğiniz bilgiler:
        ◦ Bir Online Hocam hesabına kaydolurken girdiğiniz adınız, soyadınız, cep telefonu numaranız, e-posta adresiniz, doğum tarihiniz, TC kimlik numaranız, IBAN numaranız, açık adresiniz ve benzeri bilgiler.
        ◦ Online Hocam Hizmetinde yüklediğiniz Eğitmen İçerikleri (ör. fotoğraflar ve diğer malzemeler).
        ◦ Sizinle Online Hocam arasındaki iletişimler. Örneğin, size hesabınızı doğrulama, Online Hocam Hizmetindeki özelliklerde yapılan değişiklikler/güncellemeler, çözümlerle ilgili geri dönüşler, teknik ve güvenlik bildirimleri gibi Online Hocam Hizmetine ilişkin kısa mesajlar, e-postalar ve doğrulama amaçlı mesajlar (SMS) gönderebiliriz. Üyeliğiniz aktif olduğu sürece Online Hocam Hizmetine ilişkin e-posta ve SMS almayı durduramazsınız.
                  “Arkadaşlarını Davet Et” özelliği:
        ◦ “Arkadaşlarını Davet Et” özelliği aracılığıyla bir arkadaşınızı Online Hocam Hizmetine davet etmeyi seçtiğinizde, davet etmek istediğiniz kişiye kişisel hesabınızdan ve belirli sosyal ağ hesaplarınızdan mesaj veya e-posta gönderebilirsiniz. Cihazınızdan gönderilen SMS dışı tüm iletişimler için geçerli tüm ücretlerden sizin sorumlu olduğunuzu anlar ve kabul edersiniz. SMS dışı davetiyeler doğrudan kişisel hesabınızdan gönderildiği için, Online Hocam söz konusu iletişime erişemez ve iletişimi kontrol edemez.
        ◦ Arkadaşlarınızı cihazınızın kişiler listesi aracılığıyla davet etmeyi seçtiğinizde, Online Hocam, kişiler listenizde bulunanların Online Hocam’u kullanıp kullanmadıklarını belirlemek ve Online Hocam’u kullanmayanlara davet gönderebilmek için kişiler listenize erişir.
        ◦ Arkadaşlarınızı bir üçüncü taraf sosyal medya sitesi aracılığıyla davet etmeyi seçtiğinizde, üçüncü taraf hizmete bir bağlantı oluşturmanız istenecektir. Söz konusu hizmetin bize vereceği her tür bilginin bu Gizlilik İlkesi’ne tabi olacağını kabul edersiniz.
        ◦ Arkadaşlarınızı bir üçüncü taraf mesaj uygulaması aracılığıyla davet etmeyi seçtiğinizde (örn. WhatsApp, Telegram), Online Hocam davet etmek istediğiniz kişilerin listesini size göstermek amacıyla üçüncü taraf mesaj uygulaması hesabına erişir.
                  Analiz bilgileri:
        ◦ Online Hocam Hizmetimizdeki trafiği ve kullanım eğilimlerini ölçmek için üçüncü taraf analiz araçları kullanıyoruz. Bu araçlar, uygulamada gerçekleştirdiğiniz aktiviteleri, aktivitelerin süresini ve sıklığını ve Online Hocam Hizmetimizi iyileştirmemize yardımcı olan diğer bilgiler dahil olmak üzere, cihazınız veya Online Hocam Hizmetimiz tarafından gönderilen bilgileri toplar. Bu analiz bilgilerinin herhangi bir Eğitmenin yahut Öğrencinin kimliğinin belirlenmesinde kullanılamaması için diğer Eğitmenlerden ve Öğrencilerden gelen analiz bilgileriyle birlikte toplayıp kullanıyoruz.
                  Eğitmen İçerikleri’nin Kullanımı:
        ◦ Online Hocam Hizmeti kapsamında Kullanıcı ve Eğitmen’lerin paylaştığı İçerikleri Kullanıcı veya Eğitmen bilgilerinin paylaşılmaması şartıyla Online Hocam’un uygulama ve web platformları üzerinden diğer kullanıcılarla ve eğitmenlerle paylaşılabilir.
        ◦ Eğitmen İçerikleriyle ilgili Lidya Yazılım hiçbir sorumluluk kabul etmemektedir.
                  Çerezler ve benzer teknolojiler:
        ◦ Online Hocam Hizmetini ziyaret ettiğinizde, Online Hocam’u nasıl kullandığınız hakkında bilgi toplamak ve size özellikler sunmak için çerezler ve piksel, web işaretçisi veya yerel depolama gibi benzer teknolojileri kullanabiliriz.
        ◦ Reklamverenlerden veya başka ortaklardan cihazlarınıza reklam veya hizmetler sunmalarını isteyebiliriz. Bunlar da bizim veya üçüncü tarafın yerleştirdiği çerezleri veya benzer teknolojileri kullanabilir.
                  Günlük dosyası bilgileri:
        ◦ Bir internet sayfasına veya uygulamaya erişmek (yani gitmek) istediğinizde tarayıcınız otomatik olarak günlük dosyası bilgilerini raporlar. Bu bilgiler internet sayfasının veya uygulamanın içerikleri tarayıcınıza veya cihazınıza indirildiğinde de verilir.
        ◦ Online Hocam Hizmetimizi kullandığınızda, sunucularımız internetteki talebiniz, İnternet Protokolü (“IP”) adresi, tarayıcı türü, yönlendirme / çıkış sayfaları ve internet adresleri (URL), tıklama sayısı ve Online Hocam Hizmetindeki bağlantılarla nasıl etkileşimde bulunduğunuz, domain adları, yönlendirildiğiniz sayfalar, görüntülediğiniz sayfalar ve bunun gibi diğer bilgileri de içeren günlük dosyası bilgilerini otomatik olarak kaydeder. Kullanıcılarımıza gönderilen e-postalardan da benzer bilgiler toplayabiliriz. Bu bilgiler, hangi e-postaların açıldığını ve alıcıların hangi bağlantılara tıkladığını takip etmemize yardımcı olur. Topladığımız bilgiler daha doğru raporlama yapılabilmesini ve Online Hocam Hizmetinin iyileştirilmesini sağlar.
                  Cihaz bilgileri:
       Verdiğiniz izinlere bağlı olarak, Hizmetlerimizi yüklediğiniz ya da bunlara eriştiğiniz bilgisayarlar, telefonlar veya diğer cihazlardan bu cihazlar hakkındaki bilgileri toplarız. Farklı cihazlarınızdan topladığımız bilgileri birbirleriyle ilişkilendirebiliriz. Bu, tüm cihazlarınızda tutarlı Hizmetler sağlamamıza yardımcı olur. Topladığımız cihaz bilgilerine bazı örnekler şunlardır:
        ◦ Online Hocam Hizmetimize erişmek için tablet veya telefon gibi bir mobil cihaz kullandığınızda, cihazınızdaki “cihaz tanımlayıcılara” erişebilir, bunları toplayabilir, izleyebilir, cihazınızda depolayabilir ve/veya uzaktan bir veya daha fazla “cihaz tanımlayıcı” depolayabiliriz. Cihaz tanımlayıcılar, mobil cihazınızda depolanan veya mobil cihazınızla ilişkilendirilen ve mobil cihazınızı benzersiz bir şekilde tanımlayan küçük veri dosyalarıdır veya benzer veri yapılarıdır. Cihaz tanımlayıcı, cihazın donanımına, işletim sistemine veya diğer yazılımlara bağlı olarak depolanan veriler veya Online Hocam’in cihaza gönderdiği veriler olabilir.
        ◦ Bir cihaz tanımlayıcı, bize veya üçüncü taraf ortaklarımıza Online Hocam’da nasıl gezindiğiniz ve Online Hocam Hizmetini nasıl kullandığınız hakkında bilgiler verebilir ve bizim veya başkalarının raporlar, kişiselleştirilmiş içerikler ve reklamlar sunmasına yardımcı olabilir. Cihaz tanımlayıcıların kullanılabilirliğinin bozulması veya engellenmesi halinde, Online Hocam Hizmetindeki bazı özellikler düzgün çalışmayabilir.
        ◦ Ayrıca uygulama mağazasından indirirken veya daha sonra trafımıza tanıyacağınız her türlü izin çerçevesinde dosyalarınıza erişim kamera erişimi internet bağlantısına erişim vb. uygulama tarafından gerçekleştirilir.
        ◦ İletişim sistemi, donanım versiyonu, cihaz ayarları, dosya ve yazılım isimleri ve türleri, pil ve sinyal gücü, cihaz tanımlayıcıları gibi özellikler.
        ◦ Belirli coğrafi konumlar dahil olmak üzere cihaz konumları (örneğin GPS, Bluetooth veya WiFi sinyalleri yoluyla).
        ◦ Cep telefonu operatörünüzün veya internet servis sağlayıcınızın adı, tarayıcı türü, dil ve zaman dilimi, cep telefonu numarası ve IP adresi gibi bağlantı bilgileri.
       
            ▪ BİLGİLERİNİZİ NASIL KULLANIYORUZ
       Bilgilerin bu Gizlilik İlkesinde anlattığımız belirli kullanımlarına ek olarak, aldığımız bilgileri aşağıdaki amaçlarla da kullanabiliriz:
        ◦ Giriş yaptıktan sonra bilgilerinize etkili bir şekilde erişmenize yardımcı olmak
        ◦ Online Hocam Hizmetini ziyaretiniz sırasında veya bir sonraki ziyaretinizde bilgilerinizi yeniden girmenize gerek kalmaması için bilgilerinizi hatırlamak
        ◦ Size ve başkalarına çevrimiçi reklamlar veya diğer pazarlama biçimleri de dahil kişiselleştirilmiş içerikler ve bilgiler sunmak
        ◦ Pazarlama iletişimleri göndermek, sizinle Hizmetlerimiz hakkında iletişime geçmek ve ilke ve kurallarımızı size bildirmek
        ◦ Bizimle iletişime geçtiğinizde size yanıt vermek
        ◦ Online Hocam Hizmetimizin etkililiğini sağlamak, iyileştirmek, test etmek ve izlemek
        ◦ Elimizdeki bilgileri, size Online Hocam Hizmetleri içinde ve dışında ilginizi çekecek reklamlar gösterebilmek ve reklam ve hizmetlerin etki ve erişimini ölçebilmek amacıyla, reklam ve ölçüm sistemlerimizi geliştirmek
        ◦ Yeni ürünler ve özellikler geliştirip test etmek
        ◦ Elimizdeki bilgileri, hesapları ve hareketleri doğrulamaya yardımcı olmak ve Hizmetlerimiz içinde ve dışında emniyet ve güvenlik sağlamak (örneğin şüpheli hareketleri veya koşul ya da ilkelerimizin ihlallerini inceleyerek)
        ◦ Toplam ziyaretçi sayısı, trafik ve demografik eğilimler gibi ölçümleri izlemek
        ◦ Teknoloji sorunlarını teşhis etmek veya düzeltmek
        ◦ Cihazınızdaki Online Hocam uygulamasını otomatik olarak güncellemek
       
            ▪ BİLGİLERİNİZİN PAYLAŞILMASI
       Bilgilerinizi bu İlkede belirtilen durumlar haricinde onayınızı almadan Online Hocam dışındaki üçüncü taraflara kiralamayız veya satmayız.
                  Bilgilerinizi paylaşabileceğimiz taraflar:
        ◦ Size Online Hocam Hizmetini sunmamıza yardımcı olan üçüncü taraf kuruluşlarla (“Hizmet Sağlayıcılar”) bilgilerinizi ve çerezler, günlük dosyaları ve cihaz tanımlayıcıları gibi araçlardan aldığımız bilgileri ve konum verilerini de paylaşabiliriz. Hizmet Sağlayıcılarımız bilgilerinize Online Hocam Hizmetini sunmak için gereken ölçüde ve makul gizlilik koşullarına uygun olarak erişebilecektir.
        ◦ Çerez verileri gibi bazı bilgileri üçüncü taraf reklamveren ortaklarımızla da paylaşabiliriz. Bu bilgiler, üçüncü taraf reklam ağlarının en çok ilginizi çekeceğine inandıkları hedeflemeli reklamlar yayınlamalarına olanak sağlar.
        ◦ Üçüncü taraflarla verilerin kimliğinizin belirlenmesini sağlayacak kısımlarını çıkarıp kişi adlarının gizli tutulduğu veriler paylaşırız. Ayrıca bilgilerinizi artık sizinle ilişkilendirilemeyecek şekilde başka bilgilerle birleştirip bu toplu bilgileri paylaşabiliriz.
                  Eğitmen İçeriklerinizi paylaşmayı seçebileceğiniz taraflar:
        ◦ Online Hocam Hizmetinde paylaştığınız bilgileri kaldırırsanız, bu bilgilerin kopyaları Online Hocam Hizmetinin önbelleğe alınmış veya arşivlenmiş sayfalarında, üçüncü tarafların bu bilgileri kopyalamış veya kaydetmiş olması halinde görüntülenmeye devam edebilir.
                  Yönetim değişimi durumunda ne olur:
        ◦ Online Hocam veya varlıklarımızın bir bölümünü veya tamamını başka bir kuruluşa satmamız veya başka bir şekilde devretmemiz halinde (örneğin birleşme, iktisap, iflas, fesih, tasfiye gibi bir işlem sırasında), adınız, cep telefonunuz ve e-posta adresiniz gibi bilgileriniz, Kullanıcı İçerikleri ve Online Hocam Hizmeti aracılığıyla toplanan diğer tüm bilgiler, satılan veya devredilen ürünler arasında olabilir. Kullanıcı İçerikleriniz size ait olmaya devam eder. satın alan veya devralan tarafın bu Gizlilik İlkesinde verdiğimiz taahhütleri yerine getirmesi gerekecektir.
                  Yasal talepleri yerine getirme ve kötülüğü engelleme:
        ◦ Yasal bir talebi (arama izni, mahkeme emri veya mahkeme celbi gibi) yerine getirmek için bilgilerinize erişebilir, onları saklayabilir ve paylaşabiliriz. Ayrıca, dolandırıcılık ve yasa dışı başka bir faaliyeti saptamak, önlemek ve çözümlemek; soruşturmaların bir parçası olduğu durumlar da dahil kendimizi, sizi ve diğerlerini korumak için gerekli olduğunu iyi niyet çerçevesinde düşündüğümüz durumlarda da bilgiye erişebilir, saklayabilir ve paylaşabiliriz. Sizinle ilgili aldığımız bilgilere, Online Hocam ile yapılan alışverişlerle ilgili mali işlem verileri de dahil, yasal bir talebin veya zorunluluğun, resmi bir soruşturmanın veya koşul ya da ilkelerimizin olası ihlalleriyle ilgili soruşturmaların konusu olduğunda ya da zararın önlenmesi amacıyla uzun bir süre boyunca erişilebilir ve bu bilgiler işlenip tutulabilir. Kötüye kullanımın veya koşullarımızın diğer ihlallerinin tekrarlanmasını önlemek için koşullarımızı ihlal ettiklerinden dolayı kapanan hesaplardaki bilgileri en az bir yıl boyunca tutabiliriz.
       
            ▪ BİLGİLERİNİZİ NASIL DEPOLUYORUZ
        ◦ Online Hocam Hizmeti aracılığıyla toplanan bilgileriniz, Türkiye’de veya Online Hocam’in İştiraklerinin veya Hizmet Sağlayıcılarının tesislerinin bulunduğu başka bir ülkede depolanıp işlenebilir.
        ◦ Online Hocam, İştirakleri veya Hizmet Sağlayıcıları kişisel bilgiler dahil sizin hakkınızda topladığımız bilgileri denizaşırı ve bulunduğunuz ülke veya yargı bölgesinden dünya çapında başka ülkelere veya yargı bölgelerine aktarabilir. Kişisel bilgiler dahil olmak üzere bilgilerinizi, bulunduğunuz yargı bölgesindeki veri koruma yasalarının aynısına sahip olmayan başka bir ülke ve yargı bölgesine aktarabileceğimizi lütfen unutmayın.
        ◦ Online Hocam Hizmetine kaydolarak ve Online Hocam Hizmetini kullanarak, bilgilerinizin Türkiye’ye veya Online Hocam’in İştiraklerinin veya Hizmet Sağlayıcılarının tesislerinin bulunduğu başka bir ülkeye aktarılmasına ve hakkınızdaki bilgilerin bu Gizlilik İlkesinde belirtilen şekilde kullanılmasına ve ifşasına izin verirsiniz.
        ◦ Online Hocam Hizmeti aracılığıyla toplanan bilgileri güvende tutmak için ticari açıdan makul güvenlik önlemlerini almaktayız ve hesabınıza erişmenize izin vermeden önce kimliğinizi doğrulamak için makul yöntemler (doğrulama kodu girilmesini istemek gibi) kullanmaktayız. Ancak, Online Hocam olarak, Online Hocam’e aktardığınız bilgilerin güvenliğini garanti edemeyiz veya Online Hocam Hizmetinde bulunan bilgilerin erişilemez, ifşa edilemez, değiştirilemez veya yok edilemez olduğuna dair garanti veremeyiz.
        ◦ Doğrulama kodunuzun ve hesap bilgilerinizin gizliliğini korumak ve sizinle Online Hocam arasındaki e-postalara ve SMS’lere erişimi kontrol etmek her zaman sizin sorumluluğunuzdadır. Online Hocam’e bağladığınız sosyal medya servislerinin hizmetlerinde yaptıkları değişiklikler de gizlilik ayarlarınızı etkileyebilir. Başka hiçbir kuruluşun işlevsellik, gizlilik veya güvenlik önlemlerinden sorumlu değiliz.
       
            ▪ BİLGİLERİNİZ HAKKINDAKİ SEÇİMLERİNİZ
                  Hesap bilgileriniz:
        ◦ Online Hocam profil ayarlarından ve/veya lydiayazilim@gmail.com adresine mail atarak hesap bilgilerinizi her zaman güncelleyebilirsiniz.
        ◦ E-posta iletişimlerinde verilen “abonelikten çıkma bağlantısına” tıklayarak, bizden gelen e-posta iletişimlerinin aboneliğinden çıkabilirsiniz. Yukarıda da belirtildiği gibi, hesap doğrulama onayları ve Online Hocam Hizmetinin özellikleri hakkındaki hatırlatmalar, değişiklikler/güncellemeler ve teknik ve güvenlik bildirimleri gibi Online Hocam Hizmetine ilişkin iletişimleri almayı durduramazsınız.
                  Kullanıcı Bilgilerinizi saklama süremiz:
        ◦ Hesabınızın kapatılması veya dondurulmasından sonra, Online Hocam, İştirakleri veya Hizmet Sağlayıcıları hesap bilgilerinizi de içeren bilgileri ve Kullanıcı İçeriklerini yedekleme, arşivleme ve/veya denetim amacıyla ticari açıdan makul bir süre boyunca saklamaya devam edebilir.
       
            ▪ DİĞER İNTERNET SİTELERİ VE HİZMETLER
        Online Hocam Hizmetimizden erişilen veya Online Hocam Hizmetimizden bağlantı verilen hiçbir internet sitesinin veya hizmetin uygulamalarından, bulundurdukları içerikler dahil, sorumlu değiliz. Online Hocam Hizmetimizden başka bir internet sitesine veya hizmete gitmek için bir bağlantı kullandığınızda, Gizlilik İlkemizin o üçüncü taraf internet sitelerinde veya hizmetlerinde geçerli olmadığını lütfen unutmayın. İnternet sitemizde bağlantısı olanlar dahil, üçüncü taraf internet siteleri veya hizmetlerinde gezinmeniz ve etkileşimde bulunmanız, üçüncü tarafın kendi kurallarına ve ilkelerine tabidir. Ayrıca, Eğitmen İçeriklerinize erişmesine izni verdiğiniz üçüncü taraflardan sorumlu olmadığımızı ve üzerlerinde kontrolümüzün olmadığını kabul edersiniz. Üçüncü taraf bir internet sitesini veya hizmetini kullanıyorsanız ve Eğitmen İçeriklerinize erişmesine izin veriyorsanız, bunun riski tamamen sizin sorumluluğunuzdadır.
       
            ▪ BİZİMLE İLETİŞİME GEÇME
        Bu Gizlilik İlkesi veya Online Hocam Hizmeti hakkında sorularınız varsa, lütfen lydiayazilim@gmail.com adresinden bizimle iletişime geçin.
       
            ▪ GİZLİLİK İLKEMİZDE DEĞİŞİKLİKLER
        Online Hocam bu Gizlilik İlkesini zaman zaman değiştirebilir veya güncelleyebilir, bu yüzden düzenli olarak gözden geçirmenizi tavsiye ederiz. Size değişiklikleri veya güncellemeleri mevcut koşullara uygun başka biçimlerde bildirebiliriz. Bu Gizlilik İlkesinde değişiklik yapıldıktan sonra Online Hocam’u veya Online Hocam Hizmetini kullanmaya devam etmeniz, yapılan değişiklikleri kabul ettiğiniz anlamına gelir.
